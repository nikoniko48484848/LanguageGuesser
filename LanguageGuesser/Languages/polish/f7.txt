Parafina (z łac. parum affinis, niskie powinowactwo) – mieszanina stałych alkanów, zawierających od 16 do 48[1] atomów węgla w cząsteczce, wydzielana między innymi z ciężkich frakcji ropy naftowej o temperaturze wrzenia ponad 350 °C lub z frakcji smół wytlewnych z węgla brunatnego[2][3].
Zależnie od stopnia rafinacji, parafina jest barwy od jasnożółtej do białej. Ma postać krystalicznego wosku (tłusta w dotyku), nierozpuszczalnego w wodzie i etanolu, lecz rozpuszczalnego w wielu innych rozpuszczalnikach organicznych (na przykład w terpentynie, eterze). Jest odporna na działanie kwasów i zasad[1].
Parafinę uzyskuje się z gaczu parafinowego lub syntetycznie[1].
W zależności od składu wyróżnia się następujące rodzaje parafiny (klasyfikacja przykładowa):
parafina ciekła (inaczej olej parafinowy) – bezbarwna i bezwonna
parafina miękka (temperatura topnienia 45–50 °C)
parafina twarda (temperatura topnienia ok. 60 °C)
Parafiny (tylko w liczbie mnogiej) – w przemyśle petrochemicznym nazwa zwyczajowa alkanów[1] alifatycznych (niecyklicznych) (w odróżnieniu od alkenów, zwanych olefinami, i cykloalkanów zwanych naftenami).
W chemii organicznej termin ten (przestarzały) obejmował również cykloalkany (tak Parafina stosowana jest między innymi do wyrobu świec, past połyskowych, zagęszczania olejów smarowych, konserwacji serów[1] oraz jako materiał izolacyjny, a parafina ciekła do celów kosmetycznych i farmaceutycznych (m.in. jako środek przeczyszczający[4][5]). Używa się jej także do bezpiecznego przechowywania metali alkalicznych (sodu, potasu itp.).
Ze względu na wysokie ciepło topnienia jest czasem używana w akumulatorach ciepła.zwane cykloparafiny).